<html>
<title>Lasagne</title>
<head>
</head>
<body>
<h1>Lasagne alla bolognese</h1>
    <table>
        <tr> 
        <td>Difficoltà:</td>
        <td>Media</td>
        </tr
        <tr> 
        <td>Preparazione:</td>
        <td>2h</td>
        </tr>
        <tr> 
        <td>Cottura:</td>
        <td>3h</td>
        </tr>
        <tr> 
        <td>Dosi per:</td>
        <td>Otto persone</td>
        </tr>
        <tr> 
        <td>Costo:</td>
        <td>Medio</td>
        </tr>
    </table>
<h3>PRESENTAZIONE:</h3>
<p>Le lasagne alla Bolognese sono un'istituzione, la lasagna al forno per eccellenza, il piatto tipico della domenica. Questa pietanza ricca e saporita è originaria dell'Emilia e, nello specifico, della città di Bologna. Le lasagne al forno, però, sono conosciute, apprezzate, fatte e rifatte per le feste e non solo, assaggiate e condivise in tutta Italia e all'estero proprio come piatto simbolo italiano. La lasagna al forno è composta da stati di pasta fresca all'uovo, conditi con il classico ragù della tradizione, besciamella e formaggio grattugiato. Ovviamente delle lasagne non mancano numerose e prelibate varianti come quella zucca e salsiccia , ai funghi, le montanare, perfette per i menu autunnali, quella ai carciofi per la stagione invernale e primaverile, oppure quella bianca, senza pomodoro. Dalla preparazione agli ingredienti, questa ricetta è la quintessenza della "ricchezza" della cucina tradizionale bolognese, celebre anche per molte altre ricette di pasta fresca e non solo, basti pensare allo gnocco fritto. Non vi resta che prepararla e gustarla in compagnia della vostra famiglia per un giorno davvero speciale! </p>
<h3>INGREDIENTI: </h3>
<h5>PER LA PASTA SFOGLIA: </h5>
<ul>
        <li>Semola di grano duro rimacinata 350 g</li>
        <li>Farina 00 150g</li> 
        <li>Spinaci 250g</li>
        <li>Uova 2</li>
        <li>Tuorli 3</li>
        </ul>
        
<h5>PER IL RAGU': </h5>
    <ul>
        <li>Carne bovina 300 g</li>
        <li>Carote 50g</li> 
        <li>Cipolle dorate 50g</li>
        <li>Passate di pomodoro 300g</li>
        <li>Olio extravergine d'oliva (1 cucchiaio)</li>
        <li>Pepe nero q.b.</li>
        <li>Pancetta 150g</li>
        <li>Sedano 50g</li>
         <li>Vino rosso 100 ml</li>
          <li>Brodo vegetale q.b.</li>
           <li>Sale fino q.b.</li>
        </ul>
        <h5>PER LA BESCIAMELLA: </h5>
        <ul>
        <li>Burro 70 g</li>
        <li>Latte intero 1L</li> 
        <li>Noce moscata q.b.</li>
        <li>Farina 00 70g</li>
        <li>Sale fino q.b.</li></ul>
         <h5>PER CONDIRE: </h5>
         <ul>
             <li>Burro q.b.</li>
             <li>Parmigiano reggiano DOP 270 g</li>
              </ul>
<h3>PREPARAZIONE:</h3>
<p>
    Per preparare le lasagne alla bolognese, iniziate dal ragù. Preparate il brodo vegetale che dovrete tenere in caldo. Poi prendete la pancetta, tagliatela prima a striscioline.<br> Con un coltello o una mezzaluna sminuzzatela per bene.<br> A parte preparate un trito fine con carote, cipolle, sedano e tenetelo da parte. <br>
</p>
<p>
    In una casseruola versate un filo d'olio e la pancetta. Sgranatela bene con un mestolo e lasciatela rosolare per alcuni minuti. Aggiungete poi il trito di verdure e fate insaporire per 5-6 minuti. Aggiungete poi la carne macinata. Mescolate e alzate la fiamma. Lasciate rosolare la carne senza fretta, dovrà essere ben rosolata per sigillare i succhi e risultare morbida non stopposa.
</p>
<p>Sfumate con il vino rosso, poi aspettate che sia completamente evaporato e aggiungete la passata di pomodoro.<br> Mescolate, il ragù deve cuocere due ore. Quando ha ripreso il bollore potete aggiungete poco brodo caldo, uno o due mestoli.<br> Poi fate andare il ragù per un paio d'ore almeno.</p>

<p>
    Dovrete cuocere con il coperchio, senza chiudere del tutto.<br> Controllate e mescolate di tanto in tanto, al bisogno aggiungete altro brodo e lasciate cuocere per il tempo indicato. Passate adesso alla pasta. Come prima cosa versate gli spinaci in un tegame, aggiungete poca acqua, coprite con un coperchio.<br>
</p>
</body>
</html>
